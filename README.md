# Інтерес до українського кіно в Інтернет просторі у 2022-2023 рр.
Науково-дослідницька практика Ганицької К.А. УДУ ім. М.П.Драгоманова 
_________________
Як демонструє дослідження медіаспоживання, проведене Gradus Research у березні 2023, за споживанням контенту перегляд фільмів поступається місцем у рейтингу популярності лише новинам.
Тому доречним є дослідження наскільки популярним глядачам є український кінематограф, враховуючи те, що з початком повномаштабного вторгнення підсилився тренд на все ураїнське. 

>Якщо до початку повномасштабного вторгнення регулярно дивилася українські фільми 29% опитаних українців, то зараз число поціновувачів вітчизняного кінематографу зросло до третини (33%). Таке зростання відбулося в тому числі через перетікання тих, хто дивився українські фільми іноді (до повномасштабного вторгнення таких було 59%, а зараз — 50%), у тих, хто дивиться їх регулярно. І лише 14% декларують, що не споживають такий контент.

*Опитування проведено дослідницькою компанією Gradus Research методом самозаповнення анкети в мобільному додатку. Вибірка: 1240 респондентів у віці 18-60 років, які мешкають у населених пунктах розміром більше 50 000 жителів. Період проведення: 13-14 квітня 2023 року.*

### Завдання дослідження: 
- дослідити інтерес до українського кіно у 2022-2023 рр;
- показати динаміку зацікавленості глядача за допомогою цифрових інструментів;
- спрогнозувати подальшу цікавість до українського кінематографу.

Почати аналіз варто з інструменту Google Trends, в контексті дослідження зацікавленості, він може дати достатньо контретну картину дійсності.
Здійснивши пошук по запитам "Українське кіно", "український кінематограф", "українське кіно", та з рекомендованих інструментом запитів додавши "українські фільми", я отримала такі результати: 

![*Аналітика запитів google*](https://github.com/HanytskaKateryna/Interest-in-Ukrainian-cinema-in-the-Internet-space-in-2022-2023./blob/main/%D0%97%D0%BD%D1%96%D0%BC%D0%BE%D0%BA%20%D0%B5%D0%BA%D1%80%D0%B0%D0%BD%D0%B0%202023-11-28%20%D0%BE%2013.22.29.png)
*Аналітика запитів google*

По графіку відображення запитів можна визначити що коритувачі шукають саме *"українські фільми"*. Далі зосередимо увагу на "пікових точках".
![](https://github.com/HanytskaKateryna/Interest-in-Ukrainian-cinema-in-the-Internet-space-in-2022-2023./blob/main/%D0%97%D0%BD%D1%96%D0%BC%D0%BE%D0%BA%20%D0%B5%D0%BA%D1%80%D0%B0%D0%BD%D0%B0%202023-11-28%20%D0%BE%2013.29.01.png)

3-9 квітня 2022 року бачимо великий сплеск. Згідно з новинами цих днів, проходив CinemAid Ukraine Charity Film Marathon - серія показів українського кіно за кордоном на підтримку України. Благодійний кіномарафон ініційований Держкіно спільно з Українською кіноакадемією, Асоціацією "Дивись українське", Українською кіноасоціацією, ГО "УкрКіноФест", ГО "Спілка підприємців теле- та кіноіндустрії", ГО "Нарешті", БО БФ "Двері" та ГО "Центр розвитку креативних індустрій". 
Саме 9-го квітня у Варшаві розпочалися спеціальні покази фільмів, що стали знаковими для українського кіно, так у наступні дні можна бачити підвищення кількості запитів "українське кіно". 

![](https://github.com/HanytskaKateryna/Interest-in-Ukrainian-cinema-in-the-Internet-space-in-2022-2023./blob/main/%D0%97%D0%BD%D1%96%D0%BC%D0%BE%D0%BA%20%D0%B5%D0%BA%D1%80%D0%B0%D0%BD%D0%B0%202023-11-28%20%D0%BE%2014.31.28.png)

20-26 листопада 2022 року відслідковуємо також підвищення запитів, це пов`язано одразу з цілою низкою подій. 

По-перше, фільм «Битва за Україну», який зняли в Кам’янці-Подільському на Хмельниччині, переміг на Міжнародному молодіжному кінофестивалі GIMPO у Південній Кореї. «Битва за Україну» (Fight for Ukraine) – короткометражний фільм незалежних кінематографістів з міста Кам'янець-Подільський, присвячений подіям перших місяців повномасштабного російського вторгнення в Україну. Оповідь ведеться від імені добровольця з Кам'янця-Подільського та волонтерки, яка опинилась в окупованому Маріуполі. У стрічці зіграли ролі акторки Ірма Вітовська-Ванца та Віталіна Біблів.

По-друге, у межах Стокгольмського міжнародного кінофестивалю пройшов показ дебютної стрічки української режисерки Крістіни Тинькевич "Як там Катя?". Цей фільм став режисерським дебютом Тинькевич у повному метрі. Це соціальна драма про лікарку швидкої допомоги, яка шукає справедливості у недосконалому світі, аби перемогти систему.

По-трете, у цей час набувають медійності найгучніші українські періоду повномасштабногго вторгнення. У межах Талліннського кінофестивалю Tallinn Black Nights Film Festival 24 листопада відбувся спецпоказ фільму Антоніо Лукіча "Люксембург, Люксембург!", а також «Памфір» взяв нагороду як найкращий фільм на кінофестивалі в Єгипті. 

![](https://github.com/HanytskaKateryna/Interest-in-Ukrainian-cinema-in-the-Internet-space-in-2022-2023./blob/main/%D0%97%D0%BD%D1%96%D0%BC%D0%BE%D0%BA%20%D0%B5%D0%BA%D1%80%D0%B0%D0%BD%D0%B0%202023-11-28%20%D0%BE%2015.12.37.png)

Піком зацікавленості до українського кіно, згідно з данними Google Trends є перші числасічня 2023 року. Очевидно, що цей факт можна пов`язати з новорічними канікулами. 

Також у ці дня відбуласяя прем`єра стрічки "Щедрик" в українських кінотеатрах, ця стрічка до моменту показу в Україні вже викликала фурор на багатьох фестивалях. 
>Перший показ був у кінці березня у Варшаві – були присутні переважно українці, поляків було дуже мало. Третій показ був на фестивалі українського кіно, який щорічно проходить в Польщі. Це був успіх, бо залишились поляки чоловіки. Кіно ближче жінкам, у яких є діти, воно так працює, а коли залишаються чоловіки поляки і дякують за кіно – значить, щось вони розуміють. Фільм показували на єврейських фестивалях, відбувся показ в Єрусалимі. Найкращий показ був у ірландців – підходили і казали: "Дякуємо вам за фільм. Розуміємо більше про стосунки українців із росіянами, чому це відбувається"

*режисерка Олеся Моргунець-Ісаєнко про фільм*

Отже, після аналізу через Google Trends можна сказати що, більшою мірою, підвищення кількості запитів не пов`язане з виходом фільмів в українських кінотеатрах. Це підтверджується і данними з дослідження Gradus Research: 

>До офлайн кінотеатрів ходять 14% опитаних, що можна пояснити як складною безпековою ситуацією в країні, так і їх меншою доступністю.
>Найбільш популярним варіантом для перегляду українського кіно є сервіси перегляду фільмів онлайн на кшталт Megogo, SweetTV, Netflix та ін. — онлайн-кінотеатрам надають перевагу близько двох третіх опитаних українців (61%). Ними переважно користується аудиторія 18-34 роки.

